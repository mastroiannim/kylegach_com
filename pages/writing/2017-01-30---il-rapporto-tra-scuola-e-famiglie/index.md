---
title: Il rapporto tra scuola e famiglie
path: /writing/Il-rapporto-tra-scuole-e-famiglie/
date: 2017-01-30T22:08:10Z
---

Il rapporto con le famiglie crea problemi nelle scuole. 
Perchè?
Ci potrà essere utile pensare al ruolo che gli insegnanti ricoprivano socialmente qualche tempo fa, e quello che hanno oggi.
L’immagine della professione è cambiata nel tempo. 
Se fino a qualche tempo fa, gli insegnanti venivano identificati come figure importanti nella formazione dei propri figli, ai quali spesso si dava un potere molto forte anche rispetto all’educazione, oggi invece, spesso, non è così.
La rappresentazione degli insegnanti veicola le aspettative rispetto al ruolo, e oggi sembra molto più presente un’ambivalenza emozionale nelle aspettative dei genitori.
Non si tratta di una rappresentazione migliore o peggiore, ma diversa e che ci informa su alcune dinamiche che possiamo incontrare a scuola nel rapporto con le famiglie.

Una rappresentazione che è un precipitato dei rapporti che nel tempo si sono costruiti tra l’istituzione scolastiche e le famiglie. 

Oggi genitori rivendicano il loro ruolo, la responsabilità della loro funzione dal punto di vista educativo e non accettano di delegare alla scuola l’educazione dei propri figli.

La rivendicazione rimanda a una modalità di stare in relazione in cui spesso è difficile che le idee che si hanno a mente vengano messe in rapporto con la realtà che si incontra. Il genitore che rivendica è un genitore arrabbiato, forse perché teme che non venga riconosciuta la sua funzione.

In questo scenario di significati in cui la rivendicazione del ruolo di “genitore” o di “insegnante” sembra una dinamica  di potere che perde di vista gli obiettivi formativi, è facile trovare dinamiche emozionali violente per cui è difficile costruire un dialogo tra quelle che figurano come parti in lotta, piuttosto che attori che prendono parte ad un processo comune.

In altri termini, stiamo parlando di problemi di convivenza nel contesto scolastico che si dispiegano nei vari episodi che spesso vengono singolarmente considerati, ma che sono espressione di un processo più complesso, culturalmente determinato e complesso.
