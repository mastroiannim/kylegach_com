---
title: Psicoterapia psicoanalitica
path: /mission/psicoterapia/
blurb: Sviluppo personale 
intro: Non esistono ricette universali per risolvere i problemi vissuti, ma percorsi di senso che vale la pena attraversare. La psicoterapia a orientamento psicoanalitico è uno strumento utile a capire i problemi vissuti quotidianamente nei contesti di appartenenza e a sviluppare la competenza a comprendere i contesti in cui si vive e lavora partecipandovi in maniera produttiva
figure: "psicoterapia.png"
nascondiFigura: "si"
---
![alt text](psicoterapia1.png)
#### Finalità della psicoterapia che propone sviluppo
La psicoterapia ha l'obiettivo di individuare linee di sviluppo per il cliente che richiede la consulenza.
L’intervento che promuove lo sviluppo, non prevede una normalità a cui tendere e data a priori perciò c'è una contrattazione continua del progetto di sviluppo tra psicoterapista e paziente.
La psicoterapia quindi non ha un obiettivo dato dalla fase diagnostica, e non si confronta con un processo lineare e predefinito.
L’obiettivo è continuamente oggetto di contrattazione tra psicoterapeuta e paziente, man mano che il paziente acquisisce nuove categorie per pensare il suo problema.
#### Quali sono le richieste
Arrivano in analisi persone con  richieste di comprensione dei problemi che si vivono. L'obiettivo sarà quello di sospendere le dinamiche che si reiterano e che possono creare sofferenza, attivando una funzione di pensiero.
Arrivano richieste per sintomi e problemi identificati come fatti esterni al proprio controllo, rispetto ai quali si vive un forte sentimento di importenza.
Un percorso di analisi, permette di comprendere il perchè di un sintomo, di una sofferenza, di una difficoltà.
#### Metodologia proposta
Analizzare la domanda portata dal cliente significa comprendere il senso del problema vissuto, con l'obiettivo di acquisire strumenti che aiutino a capire le proprie relazioni di vita e i contesti sociali a cui si partecipa.
Dentro questa metodologia di lavoro, gli obiettivi vengono concordati tra le persona che chiede una psicoterapia, il cliente, e lo psicoterapeuta: in questo modo la terapia assume valore di consulenza su obiettivi specifici, trasformabili di volta in volta.



