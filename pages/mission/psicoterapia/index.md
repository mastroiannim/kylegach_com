---
title: Consulenza psicologica e psicoterapia
path: /mission/psicoterapia/
blurb: Un servizio di consulenza su problemi.
intro: I sintomi portati in consulenza sono indicatori che ci aiutano a capire il problema vissuto nei contesti di appartenenza.
figure: "psicoterapia.png"
goals: Front-end development & architecture; Concept generation;
---

I sintomi portati in consulenza sono indicatori che ci aiutano a capire il problema vissuto nei contesti di appartenenza. Perciò nel percorso di analisi si indaga il significato del sintomo in rapporto al contesto.

Non esistono ricette universali per risolvere i problemi vissuti, ma percorsi di senso che vale la pena attraversare per sviluppare la competenza a comprendere i contesti in cui si vive e lavora, e a parteciparvi in maniera produttiva.

Iniziare un percorso di analisi implica il desiderio di comprendere il perchè dei problemi che si vivono, con l'obiettivo di sospendere le dinamiche che si reiterano e creano sofferenza, attivando una funzione di pensiero.

Spesso le persone mettono in atto dinamiche conosciute, vivono storie che si assomigliano, in una ripetizione che mortifica la crescita personale e delle relazioni che si costruiscono.
Il desiderio di comprendere le proprie dinamiche di rapporto apre alla possibilità di relazioni con un maggiori gradi di libertà: relazioni meno stereotipali in cui ci si confronta con l'estraneità.
A volte è difficile chiedere aiuto perchè il desiderio è misto alla paura di abbandonare le situazioni conosciute, familiari, anche se disfunzionali e dolorose.
Un percorso di analisi, permette di comprendere il perchè di un sintomo, di una sofferenza, di una difficoltà.

La nostra metodologia di lavoro si basa sulla teoria dell'analisi della domanda.

Analizzare la domanda significa comprendere il senso del problema che si sta vivendo attraverso la relazione con il consulente e con l'obiettivo di promuovere lo sviluppo delle relazioni in cui si è implicati e dei contesti a cui si partecipa.

Dentro questa metodologia di lavoro, gli obiettivi vengono concordati tra le persona che chiede una consulenza, il cliente,  e il consulente.

Il cliente è attivamente coinvolto nel proprio processo di sviluppo, attraverso la comprensione delle dinamiche relazionali che agisce nei rapporti, o la comprensione dei sintomi che vengono vissuti come problemi e portati in analisi.

I sintomi sono degli indicatori che ci aiutano a capire il problema che si sta vivendo.  L'attacco di panico, i vissuti depressivi sono modi di definire il problema che però non aiutano ad affrontarli.

Lo sviluppo di un metodo per trattare le difficoltà che si incontrano nei diversi contesti di appartenenza, è un obiettivo di un percorso di analisi orientato allo sviluppo.

Fare propria la capacità di  pensare le emozioni che si vivono, costruendo categorie più funzionali di quelle che si posseggono, è uno strumento di sviluppo con una grande potenza trasformativa.