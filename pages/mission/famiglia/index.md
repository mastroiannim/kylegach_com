---
title: Consulenza alle famiglie
path: /mission/ascolto-famiglia/
blurb: Sostegno nella crisi
intro: Il servizio di consulenza alle famiglie è pensato per aiutarle ad affrontare i cambiamenti che continuamente le attraversano. L'obiettivo è quello di individuare linee di sviluppo possibili partendo dagli eventi critici che vengono portati in consulenza.
figure: "ascolto-famiglia.png"

nascondiFigura: "si"
---
![alt text](famiglia.png)

##### Analisi della domanda
In un primo colloquio viene analizzato il problema portato in consulenza e proposti criteri di lettura del problema stesso.
##### Lavoro su obiettivi concordati
Gli obiettivi del percorso, specifico per ogni famiglia, vengono concordati con lo psicologo, così come il numero degli incontri utili.
##### Quali richieste ci arrivano e quali possono essere gli obiettivi di sviluppo
* Incontriamo genitori che chiedono un sostegno in momenti critici particolari (la nascita di un figlio, l'ingresso a scuola dei loro figli, il passaggio da un ordine di scuola ad un altro, problemi nello studio dei loro figli, conflitti tra i genitori) e proponiamo loro strumenti utili per il riconoscimento e manutenzione della propria funzione genitoriale nel corso dei cambiamenti che la famiglia attraversa.
- Incontriamo famiglie che vivono difficoltà legate a una disabilità fisica o mentale di un familiare, per le quali l'obiettivo di sviluppo è quello di comprendere insieme i vissuti legati alla disabilità. 
Il rischio nei casi in cui c'è un familiare con una diagnosi è quello di intervenire solo sull'individuo designato come problematico. 
E' importante che la  presa incarico sia delle relazioni della famiglia e dei problemi che riguardano tutto il sistema.
- Ci arrivano richieste di consulenza di famiglie che vogliono essere accompagnate nella scelta delle persone a cui affidare il proprio figlio in loro assenza; la loro richiesta è quella di comprendere i vissuti ambivalenti verso una persona estranea con cui costruire un rapporto di fiducia.
+ Ci arrivano richieste di sostegno da famiglie che affrontano situazioni problematiche nel rapporto con persone che assistono un familiare non autosufficiente nel contesto domestico. Le dimensioni domestiche sono dense di significati simbolici: aprire la porta ad un estraneo e farlo accedere nella propria quotidianità, può portare a vissuti ambivalenti che è utile analizzare per costruire un rapporto di collaborazione produttivo.



